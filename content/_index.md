+++
archetype = "home"
title = "Chi Sono?"
 
+++
 
<img src="/static/images/bitwaiz.svg" loading="lazy" alt="BitWaiz" class="bg-white border lazy nolightbox noshadow">

**_BitWaiz_** è la pronuncia letterale di **bitwise**(ˈbitˌwīz), un termine tecnico in ambito informatico che si riferisce all'elaborazione dei dati "_bit per bit_". Questo termine si collega all'espressione filosofica e popolare "_un passo alla volta_", trasponendola nel contesto digitale: affrontare ogni sfida un bit alla volta.

L'approccio sottolinea l'importanza della pazienza (Be Patient) nel procedere con attenzione e precisione, ma anche della determinazione (But with Persistence).
Così, pazienza e costanza diventano elementi fondamentali per raggiungere gli obiettivi più ambiziosi nel mondo della tecnologia.
BitWaiz è un’iniziativa ideata e sviluppata da Christian Cioffi, AKA Crasheth. 

---
Con un’esperienza consolidata nel campo della Cybersecurity, il mio percorso professionale è iniziato all’interno di un Security Operations Center (**SOC**), dove ho avuto l’opportunità di collaborare con clienti di alto profilo, tra cui istituti bancari, società finanziarie e assicurative, aziende del settore farmaceutico e telecomunicazioni, oltre a organizzazioni statali e parastatali.
Nel corso degli anni trascorsi nel **SOC**, ho accumulato una vasta esperienza lavorando con una moltitudine di tecnologie. 
In particolare, mi sono specializzato nell’Incident Handling, operando con sistemi di Security Information and Event Management (**SIEM**) come _**Splunk, QRadar e ArcSight_**. Inoltre, ho condotto analisi e triage su piattaforme EDR/XDR di alto livello, tra cui **_FireEye, CrowdStrike e Microsoft Defender_**, affinando le mie competenze nell’identificazione e nella risposta alle minacce informatiche.

Mi sono specializzato nell'_**analisi statica e dinamica dei malware**_ presso un ente italiano di prestigio, accreditato a livello internazionale. Successivamente, ho approfondito ulteriormente le mie competenze nel _**reverse engineering**_ dei malware, diventando un esperto nella decodifica e comprensione delle tecniche avanzate utilizzate dai cybercriminali.

Nel corso della mia carriera, ho lavorato e continuo a lavorare a stretto contatto con il SOC e con il team di analisi *SPAM*, collaborando attivamente per identificare e comprovare potenziali minacce. Questa sinergia mi ha permesso di estrapolare, attraverso l'analisi approfondita dei campioni, ulteriori indicatori di compromissione (*IOC*), essenziali per rafforzare le difese informatiche.

Oltre al mio impegno nel campo della cybersecurity, nutro una profonda passione per l'elettronica e mi dedico con entusiasmo all'*hardware hacking*, un ambito che mi permette di esplorare nuove frontiere dell'innovazione tecnologica.